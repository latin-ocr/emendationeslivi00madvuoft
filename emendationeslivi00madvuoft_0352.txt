Lib. xxx. 346

non fefellit. Sed quod priorem apodosin ex praecedentibus
peti posse putat, id in hac orationis forma (post proinde)
et condicionum disiunctione fieri nequit3 ne apud Graecos
quidem in referenda oblique oratione ea ellipsis locum haberet,
qua post εἰ μέν audiendum relinquitur εὖ ἔχει simileve quid,
sequente εἰ δέ. Itaque certum esse puto, post sententia
excidisse aliquid (velut eam promeret) eamque lacunam
notandam esse.

Cap. 6, 5 (de incendio castrorum Punicorum: ignibus-
quein proxima tecta coniectis effusa flamma pri-
mo velut sparsa pluribus locis reluxit⁷ deinde per
continua serpens uno repente omnia incendio
hausit. Obscurum est, quo pertineat illud velut, quoniam
non comparando sed prorsus ad veritatem sparsa flamma dici-
tur, quae. pluribus locis relucet. Augent suspicionem codices
(PM Cant. aliique), qui sparso habent, ad quod audiri ex
proxima sententia incendio (quod Gronovio placuit), neque
sermonis natura patitur et nihilo aptius erit velut. Excidit
substantivum neutri generis; Livius scripsisse videtur: primo,
velut sparso semine, pluribus locis reluxit. (Hoc
ipso capite ξ 3 pro: quibus nihil hostile P et alii habent
tanturn: quibus hostile). sequuntur haee (ς’ 6): Ambu-
sti homines iumentaque foeda primum fuga, deinde
strage obruebant itinera portarum. Obruuntur, quae
exstare conspicique debent; itinera viaeque non obruuntur, sed
clauduntur, saepiuntur, obstruuntur; scribendum obstrue—
bana

Cap. 8, 6: Syphax et Hasdrubal (aciem adversus
Scipionem instruentes), Numidicis adversus Italicum
equitatum, Carthaginiensium contra Massinissam
locatis, Celtiberos mediam aciem in adversa signa
legionum accepere. Neque Numidicis pro Numidis
ferri potest (praesertim non addito equitibuS, etsi vel sic
prorsus inusitate diceretur) neque ad genitivum Carth agini-

ensium audiri ullo modo potest equitatu ex alio casu in


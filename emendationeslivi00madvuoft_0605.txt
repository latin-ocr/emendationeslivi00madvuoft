599 Lib. XLV.

hanc difficultatem vitans Weissenbornius ediderit (sublato
commate): Metalli quoque Macedonici quod ingens
vectigal erat, ut genitivus a vectigalis nomine pende-
ret. Sed neque verborum ordo rectus est neque recte adiici-
untur illa: quod .. erat (— dicendum erat: Metalli quo-
que Macedonici vectigal, quod ingens erat, --); ne-
que ipso per se vectigali Macedonibus invidere senatus videri
volebat (vectigal tolli), sed incommoda ei adiuncta timere.
Turn nec Weissenbornius nec ceteri quaesiverunt, cur senatus
praediorum rusticorum locationes in Macedonia (omnium ubi-
que) tolli voluerit, ad quas nihil omnino pertinere videntur
eae, quae subjiciuntur, causae; ipsa, quae sequuntur, verba tan-
tum ad metallum accommodari possunt: ne ipsos quidem
Macedonas idem exercere posse: (scrib. id exercere3
e adhaesit ex proxima voce, tum additum m). Postea quo-
que., ubi EEmilius consul, quae senatus universe decreverat,
ex X legatorum sententia pressius constituta pronuntiat (c.
29, 11), sola metalla auri argentique exerceri vetantur3 prae-
diorum rusticorum nulla est mentio. Velim autem animad-
verti, quae ibi plurali nomine appellentur, ea hoc loco singu-
lari numero ita appellari, ut universa, in qua sita metallorum
fodinae fuerint, regio (der Bergwerksdistrict) significari videa-
tur. Haec quum considero, longe alio praediorum rusticorum
commemorationem spectare suspicor, ut, interdictis ipsius me-
talli locationibus, excipiantur praedia rustica metallis inter-
iecta et cum iis locari solita, Liviumque ita scripsisse: Me-
talli quoque Macedonici .. . locationes praeter
praediorum rusticorum tolli placebat. Apparet, quam
facile praeter ante praediorum (oculo a primis litteris prae
ad alteras aberrante) omitti potuerit, quo omisso additum est
que. Usum adverbii praeter breviter commemoravi ad
XXVIII, 45, 10 (Cic. familiaritates praeter paucorum
hominum). ¹) Sequuntur paulo post (ᾖ 6) apud Grynaeum
- a

¹) ξ 2, ubi contra codicem inseritur populi Romani (post tute-
la), fieri potest, ut Livius scripserit: tutam eam (libertatem)


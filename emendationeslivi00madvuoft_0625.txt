619 Lib. XLV.

titae sint an aliquid occultent, nescio; etsi quid latere aptum lo-
co possit, non video. In ξ 9 recte intellectum est, omnem
accusatoris orationem fingi ad milites conversam: itaque et
circumiret (de imperatore) e codice restitutum est et in la-
cuna suppletum ductus es, quumGrynaeus duxisti posuis-
set. Atqui militi dici nequit: in statione severius et
intentius institistig scribendum stetisti. Restat in ex-
tremo capite (ξ 13) certa ct insignis emendatio, Nam Servilius,
causam apud integri iudicii contionem agi fingens, Populus
Romanus, inquit. .. proximo certe Punico bello
quid inter M. Minucium magistrum equitum et Q.
Fabium dictatorem interfuerit, meminit. Deinde ad-
iungit: Itaque accusatorem id scire potuisse et su-
pervacaneam defensionem Pauli fuisse. Multa hic
perversa. primum in orationis structura3 unde enim pendet sen-
tentia infinita sic posita: populus meminit3 itaque accu-
satorem id scire potuisse? deinde in sententia. Me-
mineratne populus. accusatorem id scire, immo id scire
potuisse? Memineratne porro, Pauli defensionem superva-
caneam fuisse? Quando? Et quid id ad rem. quid sciret
accusator de Minucio et Fabio? aut quid inter hanc scien-
tiam et Pauli defensionem coniuncti? Apparet. non id
agi. quid de accusatore populus meminerit. sed significari,
quia populus meminerit, ambitiosa imperia improspera, se-
vera prospera fuisse, quid futurum fuerit, si apud talem
populum, integri iudicii. Pauli causa ageretur. In codice
pro id scire est iscere, hoc est hiscere. Nihil manife-
stius certiusve est quam Livium scripsisse: Itaque (populus)
accusatorem hiscere non sisset et supervacaneam
defensionem Pauli fecisset. (Sequitur vox at littera
incipiens.) Una est dubitatio, pro non sisset scriptumne
fuerit, prohibuisset. Hiscere in scire corruptum depre-
hendimus iam XLIV, 45, 10.

Cap. 38, 4 (in eadem Servilii oratione): Erratis, mi-
lites‚si triumphum imperatoris ac non militum quo·
que et universi populi Romani esse decus censetis;


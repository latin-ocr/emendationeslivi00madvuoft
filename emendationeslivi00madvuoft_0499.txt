493 Lib. XLI.

Grynaeus plurimis locis adhibuit, emendationem prudentem et
cautam, non timidam, sententiae et orationis pondera exami-
nantem et librarii consuetudinem considerantem, non singulas
litteras nimis artificiose et contorte sectantem. Relinquentur
sic quoque multa, quae suspicionem habeant iustam, correctionem
certam aut probabilem non recipiant.

Lib. XLI.

Huius libri novem prima capita, ut dixi, ita Grynaei fide
nituntur, ut, quid ille in codicis scriptura mutarit, nesciatur.
ltaque in iis locis, in quibus suspicio oritur, neque, codicemne
an (ernaeum arguas, scias neque certis indiciis emendationem
dirigas. Ita difficile est ipsum correctioni confidere, difficile
aliis fidem faeere3 neque tamen omittenda sunt, quae veris
similia videntur, et saltem menda notanda.

Cap. 1, 6 (ubi describuntur stationes ab A. Manlio con-
sule, Istriam ingresso, ab omnibus castrorum partibus circum-
datae): in Isti-iam versum (e Gron. coniect., ed. l in
Istriamque suum) praesidium stativum repentina
cohors Placentina opposita inter mare et castra
et, ut idem aquatoribus ad fluvium esset praesi-
dium, M. AEbutius trib. mil. secundae legionis duos
manipulos militum adiicere iussus est. Non idem
hoc praesidium fuisse unius loci, sed duo diversa„ et res osten-
dit additaque locorum mentio et apertissime Livius ipse
dicit proximo capite (ἓ 3): duo simul praesidia, Placen-
tinae cohortis et manipulorum secundae legionis,
aggrediuntur (cl'r. c. 7, 9 de eadem re); itaque verbum
adiicere inusitate positum reprehendere omitto. Apparet
enim, opinor, Livium sic fere scripsisse: et, ut item aqu a-
toribus ad fluvium esset praesidium„ M. AEbutius ..
duos manipulos militum eo ducere iussus est3 de


603 Lib. XLV.

tum esse, ut, si quis vellet inimicum perire, si
nihil fecerit, quo id fiat, capitis damnetur. Soloece
enirn post praesentis temporis verbum, quod nullam omnino
ad praeteritum inclinationem habet, subiicitur: si quis vellet,
sequente etiam: si nihil fecerit. Ne tamen simpliciter velit
restituendum putem, facit, quod in codice scribitur perire ut
si cet., ex quo nascitur suspicio, Livium scripsisse: si quis
velle inimicum perire comperiatur, si nihil cet.,
comperiatur autem post (inimi) cum perire excidisse,
tenui terminationis vestigio relicto. ¹) Aliquanto infra (ξ 9)
acutula sententia leviter corrupta est: Philippum, Antio·
chum, Persea (hoc est, nostra illorum bellis facta) tan-
quam tres sententias ponite3 duae nos absolvunt3
nna dubia est, ut, gravior sit. Enarrat Creverius, quo
uno modo tentari enarratio potest, etiamsi sit gravior, -dubiuin
esse. At, si graviorem esse conceditur (hoc est, condemnare),
non dubia est. Codex habet: una aut dubia est; scri-
bendum est: una (in Persei bello posita) aut dubia est
aut gravior sit. Oratio ex affirmatione et concessione
mixta est: aut sit sane gravior; (fingatur, nos Persei bello
culpam meruisse3 non damnabimur una graviore sententia,
duabus absolventibus). (Weissenbornii scriptura ea, quam in
praefatione ponit, sententiam nullam habet3 nam sententia, si
dubia est, non est gravior3 deinde Rhodii non affirmabant,
reapse illam sententiam graviorem esse, hoc est, culpam fate-

bantur.)

 

¹) In tota hac orationis parte Livius locum ex Catonis oratione pro
Rhodiensibus, qui apud Gellium VI (VII), 3, 36—38 servatus est,
aperte ita respicit, ut Rhodios Catonis disputationi occurrentes indu-
cat3 ipse proximo capite (25, 2) Catonis orationem post Rhodio-
'rum orationem, quum sententiae dicerentur, habitam narrat.
(Apud Gellium in Tironis verbis ἓ 35 e vestigiis codicum [ue-
gavit pene sed ignosci quia] scribi debet: negavit poena
esse dignos, quia id non fecissent. Negavit paene
sensum non habet.)


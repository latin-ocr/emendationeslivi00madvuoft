45 Lib. Ι.

hune locum redii. suspicatus sum, unam vocem ob littera-
rum similitudinem excidisse. Livium autem scripsisse: Sabini
suos servos prius cet. A prioribus litteris uos (suos)
librarius aberravit ad easdem altero loco positas (seruos).

*Cap 32, 11: Quarum rerum, litium, causarum
condixit pater patratus populi Romani Quiritium
patri patrato Priscorum Latinorum —‚ quas res
dari. fieri, solvi oportuit, ——‚ dic, quid censes?
Genitivus verbo, quod est condicere, adiunctus quam haberet
rationem, nemo exposuit3 nam quod eum ex iurisconsultorum
in formulis consuetudine poni dicunt. nimis infinitum est. nee
utuntur ad eam consuetudinem demonstrandam nisi uno
exemplo eoque non certissimo, quod apud Ciceronem in To-
picis (4, 22) legitur: damni infecti promittere3 apud
ipsos iurisconsultos constanter dicitur satis dare, satis
pet-ere damni infecti et similia, genitivo accommodato ad
novam notionem nominis satis.v quod si non ipsum apud
Ciceronem excidit (quod vehementer suspicor). saltem ex illo
usu (satis promittere damni inf.) brevior illa locutio
orta est; in condicendi verbo nihil est simile. Accedit.v
quod communi rerum vocabulo apte superadditur magis
proprium litium nomen (in quo in mentem venit cum risu
inductae a Cicerone pro Murena c. 12 quaestionis„ rem an
litem dici oporteret), minus apte7 quod iuris proprium non
est in hae controversae rei significatione, causaru m. Itaque,
etsi difficile est de huiusmodi veteribus verborum formulis
iudicium, tamen valde suspicor, Livium scripsisse: quarum
rerum, litium causa condixit pater patratus cet.,
codicis autem archetypi scribam frequenti errandi genere (vid.
prooem. p. 10) ad duos genitivos sine coniunctione positos
tertium accommodasse. Propter res et lites condictum erat⁷
hoe est postulatum, ut satisfieret. Paulo post (ξ 12), ubi
Livius hastam a fetiali in hostium fines mitti in bello indi-
cendo solitam commemorat (hastam ferratam aut sangui-
neam praeustam). nunquam intelligere potui, qua ratione


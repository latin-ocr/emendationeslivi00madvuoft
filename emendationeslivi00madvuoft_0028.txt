22

autem 14, 12 (quae adnotatio ad initium cap. 15 pertinet et
sic scripta olim fuit: Cossi dictatoris regressus ad
comprimendas seditiones) cum Leid. 1 (nam de Harl.l
tacetur sive recte sive conferentis culpa) coniunguntur Lov. 2, 4,
duo Hearnii, in VIII, 9, 1⁶2, Leidensi l et Harl. 1 adiunguntur
decem alii Drakenborchiani praeter Oxonienses Hearnii (add.
VIII, 31, 7, IX, 46, 12); nec quicquam aliud nisi huius—
modi adnotatio subest in verbis iis, quae VI, 4, 1 in illis
duobus et Lov. 2 interponuntur: praemium ad nos (fuit
olim: ad Romanos) venientibus3 pertinet ea ad ξ 3, ubi
de civitate et agro transfugis dato narratur. Id dubitari for-
tasse potest, sintne ex archetypo derivata, quae in paucis ac
recentioribus restant, ut illud VII, 40, 4 colloquium Va-
lerii Corvi in cod. Voss. 1, Leid. 2, Lovel. 1, ad quem
locum Drakenborchius alia ex aliis codicibus commemorat.
Huiusmodi igitur fuit codex archetypus, et ipse multis
locis mendose scriptus et non mediocrem errandi materiem
praebens librariis, partim eiusmodi, quae facile omnes deciperet
(ut supplementa quaedam supra scripta), partim eiusmodi, quae
tantum unum et alterum, ut comparatis diversae stirpis codi-
cibus error appareat. Libere igitur sed caute et ad rerum
sententiarumque probabilitatem et ad orationis legem usum-
que Livii exigenda sunt etiam quae testimoniorum consensu
in codice archetypo fuisse cognoscuntur, omnisque ex hac re
tollenda superstitio. Ad codicis autem archetypi scripturam
cognoscendam quoniam pervenitur eorum, qui ex eo derivati
sunt, comparatione, de his quoque breviter et ad nostrum
consilium accommodate quaedam dicemus. Eorum praestan-
tissimi omnium consensu sunt vormatiensis (Borbetomagensis),
quo B. Rhenanus in sex primis libris (ceteri enim deerant)
usus est, sed scripturas illius aetatis more tantum carptim in-
dicavit, Mediceus (seculi, ut traditur, XI), cuius quum
J. F. Gronovius in altera editione excerptis usus esset, Dra-
kenborchins (apud quem Florentinus appellatur) collatione a
Salvinio parum plene periteque facta, Alschefskius plenius


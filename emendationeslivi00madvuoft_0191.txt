185 Lib. IX.

nostram aetatem editum est: Decius collega datur3 (cfr.
XXXV, 24, 5: additur ei de plebe collega M! Acili-
us Glabrio). Sed vix hinc natum Decio esset. Itaque
suspicor Livium sic scripsisse: Fabio — consulatus con—
tinuatur, Decio collega (hoc est, ita ut Decium haberet
collegam). Ea brevitate orationis non animadversa interpo-
lator, quum collega nominativum casum putaret, addidit
datur. Eodem capite ξ 8., ubi editur: Tranquillas res
iam Etruscis turbavit repentina defectio L'mbro-
rum, dativus ferri posset, si Livius Etruscos seditionibus et
turbis excitatis otii fructu privatos quereretur3 nunc quum
pacatam a Decio gentem ad bellum Romanis faciendum con-
citatam significen non dubito, quin scripserit: Tranquillas
res iam in Etruscis turbavit def. U„ praepositioque
post m exciderit, ut XXI, 43, 18 (procedam aciem) XXIII,
29, 7 (eo pro in eo post patriam), XXVI, 22, 9 (in Fun),
XXVIL ὃ, 3 et 15, 3 (in eodem), XXXIII, 31, 4 (legato-
rum civitates pro leg. in civitates), XXXIV, 13, 7
(quum Hispania pro quum in Hisp.), cfr.. quae dicam
ad XXIV, 7, 4.

Cap. 44. 4 (cle biennii consulibus a L. Pisone omissis):
Memoriane fugerit, in annalibus digerendis an con-
sulto binos consules - transcenderit, incertum est.
Neque memoria fugere (aliquem) recte dicitur (ut sit
deficere) neque, quod post Drakenborchium lVeissenbornius
praefert, memoria aliquid fugere (in qua enarratione
praeterea nullum est verbi subiectum). scribendum videtur
Memoriane defuerit, eo quidem magis, quod in codicibus,
uno et altero recentissimo excepto, est memoriaene, quod
ob defuerit (nondum ipsum corruptum) ortum videri potest.
Alioqui placere poterat defecerit.¹)

1) Et c. 44, 14 quod Creverius scribendum vidit (Bovianum
urbs) et c, 45, 12, quod VVeissenbornius (verteret, est pro
vertisset), utrumque ignaro mihi illarum coniecturarum in men·
tem venerat, si quid is consensus fidei addere potest.


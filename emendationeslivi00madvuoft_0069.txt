63 Lib. ΙΙ.

unumquemque ex his trecentis sex, senioribus iunioribus-
que, onmibus tamen nobilibus viris, senatorium locum
tueri potuisse. ut, si non militum agmen, sed senatus ille suis-
set, nihil quisquam in eo ad dignitatem requisiturus foret, mi-
litum autem manum eam fuisse, quae ex meris ducibus con-
stare videretur. Atque hanc sententiam a Livio Eutropius
sumpsit (1. 14>2 qui singuli magnorum exercituum
duces esse deberent: cuius imitatione nondum animad-
versa, ipsa me loci Liviani consideratio bis, multis interiectis
annis„ admonuit, ut scriberem: quorum neminem ducem
sperneres, egregius quibuslibet temporibus senatus.
Iani apparet, cui-illa quibuslibet temporibus addanturl).
(Senserat aliquid pravi subesse Tanaquillus Faber, honio acu—
tus, qui pro senatus scribi voluerat exercitus, licenter-pro-
fecto. Sunt quaedam coniecturae perse prorsus improbandae et
tamen non inepti iudicii indices.)

Cap. 51, l emendationem a me ad Cic. Fin. p. 537
propositam (quum haec accepta clades est pro esset)
Weissenbornius et Hertzius secuti sunt. Sed alia mihi in 1100
capite multos iam annos haeret in animo suspicio, quam quo-
niam sedare et eiicere non potui, promam, sed subtimide nec
ut cum ceteris, quas proponQ coniecturis prorsus eodem loco
haberi velim. Nam quod ξ 4 Veientes dicuntur velut ab arce
Ianiculi passim in Romanum agrum impetus de-
disse, id, quoniam reapse nulla fuit Ianiculi arx, quomodo
intelligi debeat, obscurum non est. Sed pro eo, quod est:
ab Ianiculo velut ab arce, dieaturne velut ab arce
Ianiculi (quod magis alterius loci curn arce Ianiculi com—
parationem significare videtur), non iniuria dubitari posse
credo. Itaque videndum puto, ne Livius hoc loco loquendi
forma usus sit apud Graecos in particula οἷς, ὥςπερ fre-

1) Hane emendationem Hertzius ab Ingerslevio sumptam in textu
posuit.


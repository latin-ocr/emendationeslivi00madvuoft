Lib. XXII. 254

De cap. 60, 11 (in oratione T. Manlii Torquati contra
captivos) ubi pro sicut bis restituendum est si, ut, dietum
est ad libr. VII, 13, 8.¹) Sed duo praeterea in hoc capite
commemoranda sunt, prius in ς’ 15, ubi sic scribitur: Sero
nunc desideratis, deminuti capite, abalienati iure
civium, servi Carthaginiensium facti. Etiamsi Lati—
num sit abalienari iure pro eo, quod est abalienari a
iure, de quo valde dubito, tamen, qui ius aliquod amittit,
neque abalienari eo iure neque ab eo iure dici potest;
longe est enim aliud ab aliqua re abalienari (velut a
studio aliquo). Ius, ut agrum, vectigal, similia, abalienamus,
hoc est, amittimus eoque cedimus, Itaque non abalienati,
sed abalienato iure civium Livius scripsit3 id propter
praecedens deminuti capite mutationi opportunum fuit.
>&Altera emendatio paulo exquisitior facienda ξ 21, ubi (quod
ad ea attinet, de quibus agitur) sie in codicibus scribitur:
Nunc autem quemadmodum hi boni fidelesque (nam
fortes, ne ipsi quidem dixerint) cives esse possunt?
Nisi quis credere potest fuisse ut erumpentibus,
qui, ne erumperent (P quinecrumperent, CM qui
nec erumperent) obsistere conati sunt, aut non
inridere eos quum incolumitati tum gloriae illorum
per virtutem partae, quum sibi timorem ignaviam-
que servitutis ignominiosae causam esse sciant.
Ut sententia aliqua ex istis: fuisse ut erumpentibus eli-
ceretur, Weissenbornius (nam aliorum conatus omittO, quorum
vix quisquam sibi ipse satisfecit), quum scripsisset: fuisse
tum erumpentibus, audiri ex superioribus voluit bonos
fidelesque. Sed nequo fuisse nude sic dici potest (ut
sit tales fuisse), neque bonus fidelisque erumpenti
Latinum est, neque omnino praedicatum ex superiore interro-

gatione sumi potest, repugnante tota orationis figura, quae

¹) Emendatio apud Ingerslcvium in textu posita, in adnotatione
commemorata non est.


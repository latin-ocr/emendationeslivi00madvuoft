597 Lib. XLV.

Cap. 12, 10: Vitio diem dictam esse augures.
quum ad eos relatum est, decreverunt. Imo rela—
tum esset. Non tempus notatur, sed occasio decreti inter-
ponendi; cfr. quae ad XLII, 5, 8 p. 511 dixi.

Cap. 13, 13 (in oratione Masgabae, Masinissae filii, in
senatu): Commemoravit, quot pedites equitesque .,
pater suus in Macedoniam misisset. Sed duas res
ei rubori fuisse. Cod. misitsed duas, hoc est: misis-
set. Duas cet. Sed graviori mendo laborant, quae se-
quuntur paulo post- (§ 16): Sumere itaque eosdem (Ro-
manos), non se rogare, aequum esse, neque emere
ea ex fructibus agri ab se dati, quaeibi proveniant.
Primum in concludendo vitiose eosdem pro eos dici manifestum
est, ncc recte se interponi inter non et rogare, quum non
rogare contrarium referatur ad sumere3 in codice est:
eosdem se 11011, 1111ᾶο efficitur: sumere itaque eos dc
sc, non rogare aequum esse. Sumere de aliquo ali-
quid eodem modo Livius dixisse videtur, quo capere de
aliquo (etsi id sere de rebus, quae vietis adimuntur, dicitur),
emere de aliquo, agrum colendum de patre habere,
de quibus praeter lexica testimonia collegit Handius Tursell.
II p. 190 et 191. Sed quid dicam esse ea ex fructibus
agri, quae ibi (in agro) proveniant? Suntne igitur quae-
dam in fructibus agri, quae ibi non proveniant? Quocunque
quis modo haec tentaverit, sentiet fructuum agri appellationi
prave addi proventus ex agro mentionem et alio modo de-
finiri debere, quid ex iis sumendum Romanis sit. Sanabitur
locus, praepositione verbi mutata et una praeterea littera ad-
dita: sumere itaque eos de se, non rogare aequum
esse, neque emere ea ex fructibus agri ab se dati,
quae sibi conveniant. Quibuscunque Romani uti possint,
sumere eos tanquam sua iubet. (Cod. proveniantur, de
quo mendo dixi ad c. 5, 12.)

Cap. 14, 4: Grates diis pro populi Romani vic-
toria apud suos penates ageret. Cod. deiis p. r.
victoria. Nihil initio fuerat nisi: deis pro victoria3


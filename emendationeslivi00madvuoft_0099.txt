93 Lib. IV.

componi una serie haec tria senatum, equitum centurias,
decoris dedecorisque discrimen. hoc est, ordines et.
homines cum actione. Deinde falso omnino senatus sub
dicione censurae fuisse dicitur; nam in singulorum dignitate
conservanda minuendave censorum potestas erat: a senatus ac-
tione et consiliis regendis longissime aberant. Tum decoris
et dedecoris (omnis omnium) discrimen nimis infinite dicitur.
Postremo in codice archetypo (MPHILI, etiam deterioribus
pluribus) scriptum erat centuriis, quod quomodo h. l. ex een-
turiae (quod in duobus interpolatissimis reperiri videtum nam
in aliis est· centuriarum) oriri potuerit, nemo facile ex-
pediet. Sed post regimen excidit in. scripserat enim
Livius: in senatu equitumque centuriis decoris dede-
corisque discrimen sub dicione eius magistratus —
(esset). Recte vero non omnine, sed in senatu equitumque
centuriis decoris dedecorisque discrimen penes censores fuisse
dicit, quum aut senatu moverent aut equos adimerent: nam
id censorum notis agebatur, ut· hi ordines (quemadmodum
Cicero scribit) vitio vacarent: hominum de plebe non singu—
latim vitae et mores a censoribus exquirebantur notabanturve,
nisi si quid extra ordinem a multis peecatum erat: ad eos
pertinebat universum illud, quod Livius primo loco posuit,
morum disciplinaeque regimen, quod edictis censorum
continebatur. Itaque multo iam verius, recta scriptura resti-
tuta, censorum munera a Livio comprehenduntur. (Praeposi-
tione omissa, senatus pro senatu scriptum videtui-3 nam
Livium in senatus equitumque centuriis dixisse, quod
senatores, quum antiquitus equos publicos haberent, equitum
centuriis continerentur, nt eae etiam senatorum essent, de qua
re dixi olim Opusc. Acad. I p. 76 sqq., non adducor, ut
credam.) Paulo post (ξ 6) frustra Alschefskius et Weissen-
bornius mirificas interpretandi machinas admovent codicum
scripturae, quam etiam Hertzius tacite tenuit: tribuni, id
quod tunc erat, magis necessarium quam speciosi
ministerii procurationem intuentes, ut ex ea senten-


24

recte editur: circumagenti se ad dissonos clamores
ac subitos tumultus hosti (ex quo in PLth aliis
factum est minima aberratione circumagentes ad ete),
in illis duobus solis codicibus scribitur: agentes ad disso-
nos clamores ac subitos circum tumultus host-i.
Itaque uterque codex transcriptus erat ex uno e communi
archetypo orto, tanta propinquitate, ut· miraturus non fuerim,
si quis suspicatus esset, ipsum codicem Vormatiensem F loren-
tiam aliquo casu devectum nunc Mediceum appellari; sed eam
suspicionem facile refellerent minores aliquot descrepantiae,
velut satis insignis in libro IV, 32 init. cum ipso communionis
indicio coniuncta3 nam adnotatio marginalis horum codicum
propria sic interponitur, ut in M. praeterea omittantur verba
ingens erat accito exercitu, quae in Rhenani erant, bis—
que ponatur abeis (a Veiis); plures eae discrepantiae essent,
si saepius et distinctius Rhenanus codicis scripturas posuisset-
Sed quoniam Rhenani codex raro commemoratur, et separa—
tio huius stirpis a ceteris et universa proprietas plenius clari-
usque in uno M demonstrari potest. Atque ad sejunctionem
stirpis declarandam nihil magis perspicuum csse potest quam
transpositiones duae foliorum aliquot, quarum in ceteris nullum
est vestigium. Nam quae a libro VH, 4, 6 (naturae dam-
num cet.) ad 14, 9 (quani ab se ac —) leguntur, ea in M
suo loco omissa (ubi in margine recentiore manu adnotatur:
non continuat novum et multum deficit)¹) postea in-
terponuntur in cap, 25, 4 inter syllabas vocabuli An — tia-
tis3 quae autem libro IX leguntur a cap. 14, 2 (audita
perinde) usque ad finem cap. 22 (Plistica per), ea omnia
translata sunt in cap. 40, 20, divulso vocabulo amici -—

¹) Recentiore manu haec scripta esse h. 1. Alschefskius non dicit,
sed ad libr. IX, 14, 2 similem adnotationem quarta manu (nec
librarii nec primi alteriusve correctoris) scriptam esse ait.


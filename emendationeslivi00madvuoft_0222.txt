Lib. XXI. 216

rationes exponam, profectus a codicum bonorum (CM) et ali-
orum aliquot scriptura (eques, non equites). Apparet,
Livium primum significare, quemadmodum pedes et eques
paratus ad transmittendum fuerit, deinde ipsum transitum flu-
minis describere. Itaque his verbis: (Iam paratas apta-
tasque habebat) pedes lintres respondere simile debet:
eques . . . naves. Deinde (in quo post Gronovii admoni-
tionem errari potuisse, vel in Alschefskio miror) non equites
neque equi nantes, quorum perexigua vis fuisset ad vim
aquarum frangendam, sed naves ipsa magnitudine et pondere
et continua serie (agmine) tranquillitatem praebuere lintribus
infra transmittentibus. Tum equitibus naves datas fuisse,
quibus et ipsi transirent et equos traiicerent, partim navibus
impositos, partim pone naves loris tractos‚ ex iis, quae se-
quuntur, prorsus perspicuum est3 ipsi quidem equites non
narunt3 nam si nando ab hominibus flumen transiri potuisset
nandique omnes periti fuissent, inanis fuisset omnis navium
et lintrium apparatus, Scribendum igitur est: Iam para-
tas . . . habebat pedes lintres, eques fere propter
equos naves. Navium agmen cet. (Plerasque naves,
non omnes equitibus datas significat additum fere.)

Cap. 28, 5: tradunt ferocissimum exiis (elephan-
tis) irritatum ab rectore sue, quum refugientem in
aquam nantem sequeretur, traxisse gregem. Iure
VValchius haesit3 nemo enim eodem tempore et refugit in
aquam et iam nat, quod tamen ista participiorum sine copula
coniunctio signifieat, Debebat dici: deinde nantem aut
saltem: et nantem3 nec tamen erat, cur hoc adderetur3
unum enim illud quaerebatur, quomodo elephantus ad aquam
ex ripa ingrediendam illectus esset. Itaque vereor, ne nan-
tem adscriptum sit declarandi causa ad illa refugientem
in aquam. Paulo post (ξ S)5 ubi in codicibus ita scribitur:
altera ratis huic copulata est, ut, cum elephan-
ti per stabilem ratem .. . praegredientibus feminis
aeti ubi in minorem applicatam transgressi sunt,


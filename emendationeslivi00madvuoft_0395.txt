389 Lib. xxxm.

recte ex nominabant auditur in declaratione adiuncta di-
cebant; nam quod alii sine interpunctione sic orationem
continuant: nominabant etiam tribunos cecidisse.
ut nominabant accipiatur pro nominatim dicebant,
iure improbatum repugnat enim usus loquendi.

Cap. 25, 11: Et T. Quinctius Flamininus cum
duabus legionibus provinciam eodem exercitu ob·
tinere iussus. Posito legionum numero inepte superaddi
eodem exercitu, Creverius intellexit; (recte diceretur: cum
duabus legionibusiisdem vel: quas haberet). Opinor,v
a Livio scriptum fuisse: eodem sociorum exercitu. Nam
minus probabile videtur illud: cum duabus legionibus
aliena manu additum esse huic: eodem exercitu.

Cap. 28, 9 (ubi de quaestionibus agitur, quae Thebis
habitae sunt de iis, qui ob caedem Brachyllis in vincla coniecti
crant): Torti post paulo insonte& quum scirent ipsi
nihil, opinione omnium pro indicio usi Zeuxippum
et Pisistratum nominaverunt. Sic nunc edunt3 in B
tamen non est usi, quod in edit. Mog. manifesta interpola-
tione additum est: sic enim ibi scribitur: quum scirent
ipsi opinionem omnium, ea pro indicio usi cet. At-
qui, qui ipsi torti indicant aliquid, neque indicio utuntur
neque pro indicio aliqua opinione3 in illa. quam editores
effici voluerunt7 sententia dicendum erat: opinionem omni-
um secuti pro indicio Zeuxippum etc. Nam pro in-
dicio aliquem nominare eodem prorsus modo dicitur,
quo pro testimonio aliquid dicere7 nec possunt haec
divelli. Sed Livius idem illud, quod participio secuti ple-
nius signifieari poterat, brevius dixit solo ablativo: opinione
omnium nominaverunt.

Cap. 30, 8 (de pace Philippo regi data): Valerius
Antias quaternum milium pondo argentivectigal in
decem annos impositum regi tradit; Claudius in
annos triginta quaterna milia pondo et ducenta.
praesens viginti milia pondo. Necessario, opinor, in
hac orationis forma dicendum erat: praesentia viginti


89 Lib. IV.

scripsit Livius: Reminiscerentur (ex altera parte), quam
maiestatem senatus ipsi a patribus accepissent.
quam liberis tradituri essent3 (ex altera parte) quem-
admodum plebs gloriari posset auctiorem ampli-
oremque se esse. Finem ergo non fieri. Nec mea
haec est emendatio, sed ab aliis iam tentata, qui et in codice
uno et. altero deteriori se (alio loco) addiderunt et pro ut
(quod ego delevi, natum ex duabus extremis litteris verbi
essent) et scripserunt, quod etiam Tan. Faber alicui in
mentem venisse narrat. (De ut ex nt praecedenti orto cfr.
VIII. 28. 3.)

Sequitur in codem capite (ς 13) eademque oratione hic
locus: Quid eam vocem animorum non plebi Ro-
manae. sed Volscis et AEquis et Veientibus alla-
turam? nonne Canuleio duce se speraturos Capito-
lium atque arcem scandere posse. si patribus tri-
buni cum iure ac maiestate adempta animos etiam
eripuerint? Consules paratos esse duces prius ad-
versus scelus civium quam adversus hostium arma.
Apparet. languidissime illam condicionem: si patribus —
etiam eripuerint adhaerere vehementi interrogationi ex
superioribus aptae. Verum non solum languida haec sunt, sed
prorsus perversa. Hostium enim spem incitabat Canuleii vox
tantum non ducem se iis profitentis, nec ea spes in eo verte-
batur. de quo hostes nihil audituri erant.. utrum tribuni ani-
mos patribus eripuissent necne. Non minus perverse huic
interrogationi et condicioni subiicitur tanquam consequens con-
sulum promissum condicioni illi prorsus contrarium: Con-
sules paratos esse etc. Debebat saltem dici: Sed con-
sules etc. Omnia haec vitia una littera mutata et oratio
melius distincta sanabit: nonne Canuleio duce se spera-
turos Capitolium atque arcem scandere posse? Ni
patribus tribuni -— animos etiam eripuerint, con-
sules paratos esse duces etc. Recte a reprehensione
detestabilis consulum sententia vocis oratio convertitur ad


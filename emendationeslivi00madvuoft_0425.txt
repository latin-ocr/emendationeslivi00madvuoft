419 Lib. XXXVI.

. interclusit. cepit. Parum aptus est infinitivus
historicus, qui significat consulem identidem homines mittere
coepisse et in eo aliquamdiu perstitisse, cui unum conatum
satis fuisse probabile est. Sed mittere e solo M est; in
ceteris (Β) est missi, quod vix ex illo ortum est. sed ex
misit.

Cap. 20, 2 (de M) Acili0): Consule per Phocidem
et Boeotiam exercituin ducente, consciae defectionis
civitates cum velamentis ante portas stabant,
metu, ne hostiliter diriperentur. Ceterum per
omnes dies haud secus quam in pacato agro sine
violatione ullius rei agmen processit, donec in
agrum Coronaeum ventum est. Coronea a Thermopylis,
unde Acilius'profectus est, vix geographorum mensura octo
milliaria distat3 itaque non multi fuerunt omnes illi dies;
nec Latine dicitur per omnes dies faeere aliquid nisi de
finito numero (per omnes quinque dies); omninoque
temporis significatio hinc aliena est, ubi, quod in ceteris po-
pulis eorumque agris servatum esset, in uno mutatum narra-
tur. Scripserat Livius: Ceterum per omnes (reliquos
populos) haud secus quarn in pacato agro ag-
men processit, donee cet. Dies pravum est interpre-
tantis additamentum eiusdem prorsus generis, cuius additum
in M XXX, 4, 3 agros ad inter pacatos.¹)

Cap. 22, 7 de Acilio consule Heracleam quattuor simul
locis aggrediente in B et vulgaribus codicibus sic scribitur:
a flumine Asoro (recte restitutum Asopo), qua et gym-
nasium est, L. Valerium operibus atque oppugna-
tioni praeposuit frequentius prope quam in urbe
habitabatur, Ti. Sempronio Longo oppugnandam

¹) Cap. 19. 10 mira negligentia, qui alibi accusativo casu constanter
sequentes scribunt, edunt: magnam partem agminis aut
lassitudine subsistentis aut errore .. dissipatos op-
presserunt.

27*


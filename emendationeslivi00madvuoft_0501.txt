4 9 5 Lib. XLI.

Paulo supra (ἓ 3) ridicule appellatur turba inter castra
et mare mercantium, loci mentione inepte ad mercandi
verbum adiuncta3 nec sic mercantes absolute dicuntur, qui
emunt venduntque. Forum ipsum ad mare in portu fuisse
Livius dixit c, 1, 6. Inter mare et castra turba erat ultro
citroque commeantium. Id verbum Gronovio in prima
notarum editione occurrerat debueratque teneri. Paulo post
(ξ 9) Μ. Licinium Stolonem non puto cum tribus signis ab
legione sua (quae ipsa c. 1, 7 via, quae Aquileiam ferebat,
educta narratur) relictum a Livio dictum esse, sed cum tribus
signis e legione sua.

Cap. 3, 4 (de eadem fuga): cetera deformis turba,
velut lixarum calonumque, praeda vere futura, si
belli hostes meminissent Neque speciei et veritatis hio
ulla est distinctio neque vere pro haud dubie dicitur.
(Recte dicitur praeda verius quam praesidium et similia.)
Seribendum est: praeda fere futura. Paucos Livius aut
pugnaturos aut evasuros fuisse significat.¹) Paulo post (ξ 6)
suspicor Livium scripsisse: Tribuni milites tertiae legi-
onis pabulum lignaque proiicere iubent3 centuri-
onibus imperant cet. Vulgo scribitur:Tribuni militum
tertiae legioniS, accusativo, qui praesertim contrarius sit
centurionum nomini, dure omisso. Sequitur (ξ 7, de tri—
bunis iisdem milites hortantibus): Egregiam gloriam le-
gionis fore, si castra, metu secundanorum amissa,
sua virtute recipiant3 et recipi facile esse, si in
praeda occupati barbari subito opprimantur; sicut
ceperint, posse capi. Adeo frigide separatim superadditur
epiphonema illud: sicut ceperint, posse capi, quum iam
dictum sit, facile recipi castra posse, ut Livium brevius scrip-
sisse putem: et facile, si in praeda occupati barbari

¹) Eadem correctio adhibenda apud Senecam ep. 120, 21, ubi
editur: modo subsidit et contrahitur infra humilitatem

vere iacentium.


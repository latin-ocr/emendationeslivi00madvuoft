379 Lib. XXXII.

rium animos sibi conciliare studenti): Et cum Achaeis
quidem per haec societatem firmabat. Macedonum
animos cum Heracliden amicum maxime invidiae
sibi esse cerneret, multis criminibus oneratum in
vincla coniecit, ingenti popularium gaudio. Sic
sine ulla litura spatiove vacuo in B scribitur, ex qua scrip-
tura quam facili ct certa emendatione verum oreretur, ouius
vestigia in ceteris codicibus mira interpolandi licentia obscu-
rata erant, dixi iam a. 18293 (vid. Opusc. Acad. ΙΙ p. :⁴363
sqq.). Nam geminatis duabus extremis litteris verbi firma-
bat, fit: At (hoc cst: ad) Macedonum animos quum
Heracliden amicum maxime invidiae sibi esse cer-
neret, m. crim. ouer. in vincla coniecit, cet. Aptis-
sime Livius sic ab Achaeis ad Macedones transit, ut, quid
illos maxime in Philippo offenderit, dicat, deinde id Philip-
pum sustulisse narret. Et in vidiae quidem alicui esse aut
invisum esse ad, hoc est, apud aliquem quam usitate
dicatur, declarant ipsius Livii exempla olim a me posita, ΙΙΙ,
31 (invidiae tamen res ad exercitum fuit.) et XXIV,
32 (ad militare genus omne partemque magnam ple-
bis invisum esse nomen Romanum) et Ciceronis (ad
Attio. VIII, 3: invidiosum ad bonos), ut nihil opus sit
praepositionis ad eodem significatu apud similia verba locutio—
nesve positae exempla Liviana addere (velut V, 6, 6: famam
ad ceteros populos quaerere, XXIX, 11, 4: terra, ad
quas concilianda maiestas nomini Romano esset,
ibd. 22, 8, XXXVI, 8, 4: quaerenti sibi commendatio-
nem ad Macedonum gentem et invidiam regi, et 5:
nullam gratiam ad Macedones, odium ingens ad
Philippum movit). Quod autem Weissenbornius hanc
emendationem probandam videri potuisse iudicat, si esset ad
Macedones, ea vero distinctio nulla est, quoniam non minus
animos hominum offendimus quam ipsos homines nec minus apud
animos invisi sumus quam apud homines3 maluit autem sic
Livius scribere, quod ab initio sententiae, nondum posito illo


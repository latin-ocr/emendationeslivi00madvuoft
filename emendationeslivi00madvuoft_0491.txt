485

lacuna incidit XLIV inter c. 32 et 33) et duo extrema (ibd. e. 30
et 34), quaternionis XXVI folia quattuor media (XLIV, 35).
quat.XXV11 duo media (XLIVAO), quanxxvlll extremum
(XLIV, 46), quat. XXX duo extrema (XLV, 14 et 2¹),
quat. XXXIV primum (XLV, 39); nune deest etiam quater-
nio alter, e quo Grynaeus ediderat libri XLI capita novem
(quae a primo numerantur) usque ad haec verba capitis noni
extremi (ξ 10); [edic]tum cons. sc. adiectum est, a
quibus nunc codex incipit. Itaque in illis novem capitibus
scriptura una Grynaei fide nititurl). Atque Grynaeus quum
sic hos libros edidisset, ut Livii orationem describendo de-
pravatam plurimis locis coniectura mutaret (in quo nego·
tio praeter minorum et facilium mendorum prope infinitorum
correctionem etiam graviora et obscuriora plurima egre-
gio acumine et sagacitate sustulit, in aliis aberravit vitiaque
interpolando auxit) nec tamen, quod illius aetatis mos minus
postulabat, quid in codice repertum, quid a se profectum es-
set, indicaret, oportuerat pridem. postquam diligentius haec
et minutius tractari coepta sunt, codicem cum editis collatum
eiusque scripturam diligenter adnotatam esse, ut certum effi-
ceretur praesidium et veteris emendationis iudicandae et novae
tentandae. Ei rei quum usque ad nostra prope tempora par-
tim hominum incuria obstitisset, partim eorum pravitas aut
invidia, qui huiusmodi thesauros litterarum utilitati deberi igno-
rabant iisque committendos, qui recte iis uti et vellent et
possent, primus Io. Theoph. Kreyssigius, partim quum editionem
Livii Ernestinam quartum (Lips.1823 —1827) repetendam cu-
raret, partim quum minorem Livii editionem (a Tauchnitzio a.
1828 impressam) adornaret, usus est scripturis codicis a Κο-
pitario facta collatione enotatis permultaque earum ope, adhi-
bita etiam ad codicis vestigia sagaci coniectura egregie resti-

ι) Extrema pars libri XLI iam ante interciderat, quam codex Vin-
dobonensis scriptus est, in quo illo loco neque folia desunt et
subscriptio solita ponitur.


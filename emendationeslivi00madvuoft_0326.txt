Lib. XXVII. 320

urbes, in agros suos reductos arare cett. Non op-
time nec ad Livii consuetudinem dicuntur illa: neminem
Siculum, qui 0. afuerint, pro e0, quod est: Siculorum
eorum, qui cet.. Sed molestius est, quod interposita illa:
qui fugati . . afuerint et, aequalitate membrorum inter se
relatorum sublata, artificium rhetoricum evertunt et ipsam
magnificentiam professionis infringunt, genere et numero caute
circumscripto. Quanto elegantiora onmia erunt, retractis in
suam sedem duabus vocibus, quae ‘primum omissae, deinde
pravo loco insertae sunt: neminem Carthaginiensem in
Sicilia esse3 neminem Siculum non esse; qui fugati
metu inde afuerint, omnes in urbes, in agros suos
reductos arare cet. Iam aptissime, praemissa splendida
illa professione (nem. Sic. non esse), res pressius exponi-
tur. Accedat igitur hoc ad illa huiusmodi traiectionurn ex-
empla, quae ad XXII, 10, 3 commemoravi. Turbatum ali-
quid hic in codice archetypo fuisse, suspicionem etiam illud
facere posset, quod in P bis scripta sunt et illa: neminem
Carthaginiensem (in) Sicilia esse et haec: omnes in
urbes (prius in urbe), nisi id mendi genus ibi frequens
esset. Sequitur (ξ 6); Exin Muttine et si quorum ali-
orum merita erga pop. Romanum erant, in senatum
introductis, honores omnibus ad exsolvendam
fidem a consule habiti. Enarrant, fidem a consule
eodem modo dici, quo bellum a Volscis, poena a Ro-
manis, metus ab hoste et similia dicantur. Incredibile
est, non animadverti, ita dici de rebus, quae ab aliqua parte
veniant aut impendeant, (metum quidem ab aliquo ita, ut
mali inde venturi notio subsit, ex quo dicimus etiam cavere
ab aliquo et ipsum metuere ab aliquo Livius absolute
posuit XXIII, 36, alii insidias ab aliquo metuere ct-
similia), nec posse hunc usum promiscue ad alia traduci,
ut fides a consule pro consulis fide dicatur, cum tanta
praesertim ambiguitate, ut honores ad exsolvendam fidem
a consule habiti non intelligantur, quod sermonis natura


209

loco supra posito XXII, 16, 4 (fortunae, quum semel scrip-
tum esset minas); alia paulo occultiora aperiam XXI, 57,
2 et 3 (ubi, structura non intellecta, pro accusativis duobus
ablativi substituti sunt) et aliis locis. Et tamen haec nec
multa sunt et, ut ante dixi, simplicia3 nam librarius id, quod
offenderat, proximo et rudi remedio expedivit, de tota loci
forma parum cogitans3 eruditiores illi homines, qui renascen-
tibus litterarum studiis menda iam longius detorta emendare
conabantur, ut legi et intelligi codices possent, facilius falle-
rent, nisi antiquiorum codicum testimoniis convincerentur; et-
diu multisque locis fefellerunt.

Haec initio breviter comprehendere visum est, ut appare-
ret, sic in hac decade a codice P proficisci scripturae iudici-
um et emendationis conatum debere, ut eadem, quae in primae
decadis codice archetypo sequendo (p. 22), servetur iudicii
libertas, superstitio excludatur, in nonnullis quidem locis,
propter eam, quam exposui, librarii in obiecta animo specie
sequenda licentiam, non nimis singulae litterae premantur.
WVeissenbornius, qui, ut dixi, totum huius decadis contextum
ad eius codicis fidem exegit et perbene ea re de Livio meruit,
interdum, etiam in minoribus et manifestis mendis nec inusi-
tatis, nimis studiose codicis auctoritatem amplexus est adhi-
bita contortula interpretatione ac defensione comparatisque
exemplis dissimillimis, quod quale sit (ne hic pluribus insec-
ter), perspici fere poterit ex iis, quae uno et altero loco,
quum quasi praeteriens in eiusmodi argutias incidissem, adno-
tavi, ut ad XXI, 44, 7 (vindicaremus), 52, 11, XXII,
15 init. et 22, 18 et 30, 5 cett, Nam alioquin ad meum
consilium non pertinet ea persequi, in quibus simpliciter red-
eundum est ad superiorum (Bekkeri quoque et Kreyssigii)
scripturam, aut iam in codicibus aut ab editoribus certa cor-
rectione repertam, in rebus praesertim parvis et facilibus, nec
explicare decrevi (ut his utar), quam prave in XXX, 16, 2
perfectum (reposuerunt), in XXX, 24, 2 plusquamperfec-

tum (censuerant) ponatur, aut quam non (XXX, 9, 2)

sunvlcll Rumon Lux. 14


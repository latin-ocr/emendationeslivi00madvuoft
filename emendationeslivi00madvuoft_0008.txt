2

set, secum communicarem, quum eius causa ea, quaea meipso
olim reperta in adversaria contuleram, describerem et breviter
explicarem, sensim, partim trahente opportunitate renovandae
animo rerum Romanarum imaginiS, partim novorum et prae-
stantium, quae interea ad Livii libros emendandos parata erant
et tum maxime parabantur, subsidiorum usu blandiente, quum
praesertim ipse quinque postremorum librorum codicis, qui
unus superest, Vindobonensis scripturas plene notatas acce·
pissem, totum Livium retractare coepi et ab illorum quinque
librorum recensione et emendatione orsus prope eandem ope-v
ram ad reliquos libros transferre, eamque rem horis subsecivis
quattuor annis absolvi, saepe, quum alia praevertenda essent
et animum tenerent, intermissam et post non paucorum men-
sium intervallum resumptam. Huius operae fructus quum mihi
ipsi non displiceret videreturque utilitatis aliquid habere posse
ad aliorum studia adiuvanda, ab amicis autem discipulisque.
quibuscum non pauca per sermones et docendo communicaveram,
totus flagitaretur, decrevi, quicquid a me novi ad Livii libros
mendis liberandos conferri posset, breviter comprehendere, indi·
catis in transcursu, quae iam antea alibi sparsissem. Nam
quod amici discipulique interdum hortabantur rogabantque, ut,
quoniam praeter ca, quae ipse invenissem, non pauca ab aliis-
rccte et vere excogitata iacere neglecta putarem aut etiam.
quum essent a Kreyssigio et Bekkero, quaedam iam a Draken··
borchio, merito in ordinem recepta, a recentissimis editoribus
iudicii errore reiecta esse susceptaque contra c codicibus com—
plura, quae praeteriri debuissent, Livii libros ipse ad codices
exactos ederem, revocabat nie et laboris molestia oculis etiam
infesta sutura et aliorum studiorum maiorum graviorumque
persequendorum voluntas spesque, neque, quum his postremis
annis praeter eam, quam Alschefskius inchoasset totius Livii
editionem, a Weissenbornio unam viderem absolutam, alteram,
commentariis instructam, urgueri, tertiam autem ab Hertzio
coeptam esse, litteras nostras iam nimis librorum numero one-

ratas nova editione onerari volebam. Postremo sic iudicabam,


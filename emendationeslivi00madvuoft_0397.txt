391 Lib. XXXIII.

separatis id beneficium praestiterant. Hominibus autem id
praestatur, non (apud Latine loquentes) terris, quod in vulgata
scriptura (ex edit. Mog.) dicitur: terris continenti iunctis.
Neque enim apud Latinos tam libere quam apud nos terrae
pro populis dicebantur.¹)

Cap. 34, 3 (in condicionibus a T. Quinctio dictis Anti-
ochi regis legatis): abstineret (Antiochus) liberis civi-
tatibus ne unquam lacesseret armis. Sic B (nam ed.
Mog. multa hic verba omittit), ex quo Bekkerus fecit. gemi-
nata littera: neu unquam, idque Kreyssigius et IVeissen-
bornius tenuerunt. Sed unquam ab hac forma condicionum
praescribendarum in vetando non minus alienum est, quam si
in contrario iubendi genere addas semper (abstineret).
Detrahenda erat littera (n), nt fieret: neu quam lacesseret.
Polybius (XVIII, 30 init.): πόλεων μὲν τῶν αὐτονόμων
ιῖπέχεσθαι καὶ μηδένα (scr. cum Reiskio ,(ιῆὸϊμιᾷ) πολεμεῖν.
Paulo infra (ξ 5), ubi agitur de conventu Graeciae gentium
civitatumque, editur nunc e B: eoque maturius perage-
batur, quod decreto decem legatorum civitates
nominatim pronuntiabantur3 antea ex ed. Meg. retine-
batur: decreta d. l. civitates nom. pronuntiabant.
Sed nihil est civitates pronuntiare; esset aliquid, si ad-
deretur: quae liberae essent, quae aliis attribuerentur
darenturve aut eiusmodi aliquid. Recte CreveriuS, nondum
cognita codicisB scriptura, viderat scribendum esse: quod de-
creta decem legatorum in civitates nominatim pro-
nuntiabantur. Praepositionem hausit praecedens littera m (vid.
ad XXIII, 9, 2 et XXIV, 7, 4 p. 274 not.). Hoc Livius significat,
maturius peractum esse conventum, quod non generatim leges a
legatis dictae sint, de quibus postea ad singularum civitatum con-
dicionem et merita accommodandis disceptaretur, sed nominatim
de singulis pronuntiatum sit. Poterat Livius verius et apertius

¹) Aberrat W. etiam in altera editione.


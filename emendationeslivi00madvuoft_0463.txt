457 Lib. XXXIX.

recte Gronovius scribi iusserit: quum eos in legiones
quattuor descripsissem, quamquam in numero legionum,
si eum ipse Livius posuit, erravit. Nam duas in Hispaniis
fuisse legiones, singulas in utraque provincia, ipse dixit
XXXVIII, 36 significatque minime obscure hoc libro c. 30,
12. Sed praeterea ex Livii Latinorumque usu (in numero
excurrenti per vocabulum plus significando) scribendum puto:
quo plus quam quinque milia .. esset. Dixi de ea
re adolescens in Emendationibus Ciceronianis (Academic. et
libr. de legg.) p. 72.Δ ubi lib. XL, 36, 10 e codicibus resti-
tuendum esse ostendi quo amplius (quod Weissenbornius
probavit). ¹) Ad eum modum nunc editur in Cic. Verr. III,
16, 42 ex melioribus codicibus, excepto tamen palimpsesto
Vaticano: quo plus sumit-ur quam debetur. Contra
ducentos plures (hoc est, ducentis plus) recipere dicitur
(XXII, 23, 7).

Cap. 47 , 9 (in responso senatus Demetrio Philippi filio
dato): Multa et dissimulare et oblivisci et pati prae-
terita senatum posse, et credere etiam, Demetrio
credendum esse. Mirae hae ambages sunt loquendi cum
importuna eiusdem verbi repetitione, rectissime codices Lov. 4
et Mead. 2 (de M tacetur) habent tantum: et =credere
etiam Demetrio (multa, de mult-is). Polybium (XXIV, 2,
9) iam Drakenborchius comparavit: α’πόκρισιν ἔδωκεν (ἦ
σύγκλητος), διότι περὶ πάντων καὶ τῶν εἰρημένων ὑπ’
αὐτοῦ καὶ τῶν α’νεγνωσμὲνων Δημητρίῳ πιστεύει. (Ini-
tio huius capitis oratio sic interpungenda est, significato levi
anacolutho: Respondendum . Demetrio erat. Quum
haud facile esset complecti (nec enim per
gratiam iudicatis),—nihil horum neque Demetrium

ι) 1110 loco praeterea cum Pighio addenda est praepositio (in dua-
bus legionibus); nam legioni esse amplius quattuor
milia peditum nemo dixit.


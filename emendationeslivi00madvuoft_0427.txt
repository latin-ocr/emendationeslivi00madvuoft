421 Lib. XXXVI.

bitabatur, Ti. Sempronio Longo oppugnandam de-
dit regionem3 a sinu Maliaco etc. Apparet in illustri
exemplo (eaque ipsa causa mihi fuit loci commemorandi
suspicionemque incertam non premendi), quam molestum sit,
quod neque in singulis locis codicis M plenam continuamque
scripturam certa fide enotatam habemus, indicatis, si quae
ambigua, crasa, supra scripta, correcta suerunt, neque totius
codicis mendorumque formae perspicuam imaginem animo
comprehendere possumus.

Cap. 23, 10 (de eadem Heracleae oppugnatione):
AEtoli ..., ubi Romanis datum receptui signum
esset, velut ipsi quoque hoc revocati, pro se quis-
que ex stationibus discedebant. Non hoc, sedeo
scribi oportebat, etsi totum pronomen abesse poterat. Sed in
B (nam de M tacetur) sic scribitur: velut spe hac revo-
cati. Opinor fuisse: velut ipsi etiam (ipse tia) revo-
cati.¹)

Cap. 25, 7. Consul Romanus Philippum regem Lamiam
oppugnantem et de deditione cum oppidanis agentem ab op-
pugnatione desistere iussit: aequins esse Romanos mili-
tes, qni acie dimicassent cum AEtolis, praemia vic—
toriae habere. Non tantum cum AEtolis, sed, quod caput
dimicationis et victoriae erat, cum Antiocho. In M erat
quam AEtolos, perverse3 debebat- enim dici quam Mace-
donas. Sed ex pravo illo supplemento ad explendam com-
parationem addito ortum videtur, quod ceteri codices habent,
Liviusque tanturn scripsisse: aequius esse, Romanos mi-
lites, qui acie dimicassent, praemia victoriaehaberc.

¹) C. 24, 2 quoniam eorum codicum. qui exspectantes habent,
princeps (B) aperto mendo iussit omittit, sequendus M, qui habet:
Ti. Sempronium tenere intentos milites signumque
exspectare iussit (ipsum, ut, quum accepisset, procurrere milites
iuberet). Intentus et paratus tenetur miles, exspectans teneri
vix recte dicitur.

